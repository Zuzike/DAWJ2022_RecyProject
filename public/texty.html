<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Document</title>
  </head>
  <body>
    <!-- sekcia vyhľadávač /ako na vyhľadávač -->
    <p>
      V našej krajine máme rôzne možnosti triedenia odpadov. Vyber si z ponuky
      smetných košov tie, ktoré vídaš vo svojom okolí. Potom do vyhľadávača
      napíš, čoho presne sa potrebuješ zbaviť. Vyhľadávač sa posnaží ťa
      nasmerovať na správnu odpadovú nádobu.
    </p>
    <!-- sekcia 5 pravidiel -->
    <h1>
      Ideálne je vzniku odpadu predchádzať a až následne triediť a recyklovať,
      preto sa pokúsme držať týchto pravidiel:
    </h1>
    <br />
    <h2>REFUSE (Odmietam)</h2>
    <br />
    <p>
      Ak si naozaj potrebujem niečo nové kúpiť, zamyslím sa nad obalom, pôvodom,
      kvalitou, férovosťou a spôsobom výroby a spracovania. Odmietam obaly a
      výrobky, ktoré vlastne nepotrebujem alebo neviem znovu využiť, vytriediť
      či skompostovať. Odmietam letáky a reklamné predmety zadarmo.
    </p>
    <h2>REDUCE (Redukujem)</h2>
    <br />
    <p>
      Redukujem množstvo vecí, ktoré nakupujem, či používam. Vyhýbam sa
      impulzívnemu nakupovaniu a nakupovaniu samoúčelných vecí. S každou novou
      vecou vzniká ďalší odpad. Každý nákup si teda poriadne premyslím.
    </p>
    <h2>REUSE (Znovu využijem)</h2>
    <br />
    <p>
      Veci používam opakovane. Pokiaľ vec už doslúžila svojmu primárnemu účelu,
      zamyslím sa nad inou možnosťou jej využitia. Zároveň myslím na to, že
      každá jednorázová vec má svoju alternatívu, ktorá je vhodná na viac
      použití. Aj týmto obmedzím vytváranie odpadu.
    </p>
    <h2>RECYCLE (Recyklujem)</h2>
    <br />
    <p>
      Keď už vec naozaj doslúžila, snažím sa ju správne vytriediť, aby mohla byť
      zrecyklovaná. Na to, aby jeho recyklácia bola účelná, myslím už pri kúpe
      výrobku. Zmesovému odpadu sa chceme vyhnúť, nakoľko ten končí na skládke
      odpadov alebo v spaľovni s energetickým zhodnotením.
    </p>
    <h2>ROT (Kompostujem)</h2>
    <br />
    <p>
      Kompostovanie ako riadený proces rozkladu biologicky rozložiteľného odpadu
      je najlepším spôsobom využitia predovšetkým rastlinného odpadu z kuchyne a
      záhrady. Pri kompostovaní sa odpad stáva potravou pre iné organizmy, ktoré
      z neho vytvoria kvalitné hnojivo aj na pestovanie našej potravy.
    </p>

    <!-- sekcia jednotlivé odpadové nádoby -->
    <!-- PAPIER -->
    <h1>PAPIER</h1>
    <br />
    <p>Papierový odpad umiestňujeme do modrých zberných nádob.</p>
    <br />
    <p>
      Patria sem výrobky a obaly označené symbolmi: PAP (čísla 20 – vlnitá
      lepenka, 21 – hladká lepenka, 22 – papier). Je to papier, časopisy,
      noviny, zošity, kancelársky papier, letáky, katalógy, pohľadnice, listy,
      papierové tašky, lepenka a kartón (s dôrazom na minimalizáciu objemu, t.
      j. stlačené), skartovaný papier, papierové krabičky a kartónové škatule
      (papierové lepiace pásky môžu ostať; mzslíme na minimalizáciu objemu, teda
      do koša ich vkladáme stlačené). Patria sem aj obálky s plastovým okienkom
      (okienko tam neprekáža), papiere zopnuté kovovou spinkou v malom množstve
      (malé množstvo spiniek neprekáža, ale je možné ich aj oddeliť a naložiť s
      nimi ako s ostatnými kovmi). Do papiera vyhadzujeme aj papierové obaly od
      korenín, polievok, pudingov a podobne (môžu byť aj kombinované s iným
      materiálom - za podmienky, že papier je prevládajúca zložka).
    </p>
    <!-- SKLO -->
    <h1>SKLO</h1>
    <br />
    <p>Sklenený odpad umiestňujeme do zelených zberných nádob.</p>
    <br />
    <p>
      Patria tu výrobky a obaly označené symbolmi: GL (čísla 70 – číre, 71 –
      zelené, 72 – hnedé sklo). Ide o číre, zelené aj hnedé sklo (prázdne, bez
      zvyškov obsahu či chemicky znečistené), pričom nálepky etikety a uzávery
      nie je potrebné odstraňovať. V procese recyklácie sa totiž buď oddelia,
      alebo spália pri tavení skla. Do zelenej nádoby vhadzujeme sklenené fľaše,
      sklenené poháre, sklenené vázy, sklenené obaly (od kozmetiky, kávy či
      pochutín, vrchnáky opäť môžeme ponechať - pri recyklácii sa robí
      magnetická aj nemagnetická separácia, pri ktorej sa vrchnáky odstránia).
      Môžeme tu vyhodiť aj úlomky tabuľového skla či sklenené črepy. Mastné
      sklenené fľaše od kuchynského oleja neumývame, olej vyplavený do vody je
      totiž problematický v rámci procesu čistenia odpadových vôd a pre samotnú
      kanalizačnú sieť. Prebytočný olej z varenia zbierame cez sitko do
      plastovej fľaše a následne odnášame na recykláciu na ZBERNÉ MIESTA.
    </p>
    <!-- ZÁLOHOVANIE FLIAŠ A PLECHOVIEK OD NÁPOJOV -->
    <h1>ZÁLOHOVANIE FLIAŠ A PLECHOVIEK OD NÁPOJOV</h1>
    <br />
    <p>
      Zálohované fľaše a plechovky vraciame na označené odberné miesta do
      zberných automatov, alebo v prípade ručného zberu pri pokladni v obchode.
    </p>
    <br />
    <p>
      Na odberné miesta nesieme plastové nápojové fľaše a nápojové plechovky (od
      nealko nápojov, vôd, piva, vína, káv bez obsahu mlieka) označené symbolom
      (tu by mal byt znak Z v recyklacnom kruzku) a textom ZÁLOHOVANÉ
      (nestlačené!, prázdne, u fliaš uzatvorené pôvodným závitovým uzáverom a s
      čitateľným čiarovým kódom). Do zálohového systému patria nápojové obaly s
      objemom od 0,1 do 3 l (vrátane).
    </p>
    <!-- KOVY -->
    <h1>KOVY</h1>
    <br />
    <p>
      Kovové obaly umiestňujeme do červených zberných nádob. V rámci
      kombinovaného zberu spolu s kovmi umiestňujeme do červených zberných nádob
      aj nápojové kartóny.
    </p>
    <br />
    <p>
      Patria sem kovové obaly označené symbolmi: FE (40 – oceľ), ALU (41 –
      hliník). Sú to nemagnetické kovy (hliníkové): tenkostenný hliník (obaly z
      čokolád, hliníkové viečka od kompótov, jogurtov a iných mliečnych
      výrobkov, tenké hliníkové obaly od paštét a podobne), alobal (použitý na
      balenie alebo z varenia/pečenia, ale bez zvyškov jedla). Do kovov
      vyhadzujeme aj magnetické kovy (železné): konzervy bez zvyškov jedla
      (prípadný olej prelejeme cez sitko do plastovej fľaše a odniesieme na
      ZBERNÉ MIESTO). Mastnú konzervu treba najprv vytrieť papierom a ten hodiť
      do ZMESOVÉHO ODPADU. Do červených zberných nádob patria tiež kovové obaly
      (od jedla, drogérie, kozmetiky, sprejov a podobne), kovové súdky, kovové
      uzávery, uzávery od kompótov, plechovky (hliníkové aj železné) bez
      označenia symbolom zálohovania alebo so znehodnoteným alebo poškodeným
      obalom alebo jeho časťou (prázdne, s dôrazom na minimalizáciu objemu
      stlačené). Ďalej mäkké kovové vrecúška (napr. z kávy, niektorých druhov
      oblátok a podobne), obaly s prevládajúcou zložkou kovu (napr. vyprázdnené
      kovové tuby od zubnej pasty, krémov a liečiv). Hoci je pri týchto
      materiáloch recyklovateľnosť stále problematická, technológie sa stále
      zdokonaľujú a budú tak, dúfajme, tieto nedostatky čoskoro dobiehať (stále
      je však lepšie uprednostňovať obaly z jednodruhových materiálov).
    </p>
    <!-- PLASTY -->
    <h1>PLASTY</h1>
    <br />
    <p>
      Plastový odpad umiestňujeme do osobitnej žltej zbernej nádoby. V rámci
      kombinovaného zberu patrí do žltých zberných nádob spolu s nápojovými
      kartónmi, a/alebo s kovovými obalmi.
    </p>
    <br />
    <p>
      Do žltých košov vhadzujeme výrobky a obaly označené symbolmi: PET (1),
      HDPE (2), PVC (3), LDPE (4), PP (5), PS (6) a ostatné (často označované 7,
      7/O, 7/Ostatné, 7/Other). Patria sem plastové fľaše od nápojov bez
      označenia symbolom zálohovania , alebo so znehodnoteným alebo poškodeným
      obalom alebo jeho časťou (prázdne, neznečistené, s dôrazom na
      minimalizáciu objemu stlačené), plastové fľaše od mlieka (živočíšneho aj
      rastlinného pôvodu), sirupov, octu, tvrdého alkoholu a iných poživatín
      (opäť prázdne, neznečistené, s dôrazom na minimalizáciu objemu stlačené),
      plastové fľaše od kuchynského oleja (fľaše od oleja neumývať, olej do vody
      nepatrí – použitý alebo starý kuchynský olej zlievať cez sitko do jednej
      takejto fľaše a odniesť na miesta odberu), plastové obaly a kelímky od
      potravín (jogurt, smotana, kečup, horčica, bryndza a iné)- prázdne,
      neznečistené, s dôrazom na minimalizáciu objemu stlačené, viečko odtrhnúť
      a vhodiť zvlášť, nakoľko ide často o iný materiál a iný spôsob recyklácie
      alebo zhodnotenia). Polystyrénové tácky napr. od mäsa, mäsových výrobkov
      patria do ZMESOVÉHO ODPADU – ich tuk, šťava sa dostali do štruktúry plastu
      a znemožňujú recykláciu, ani dôkladné umytie nepomôže. Patria sem plastové
      nádoby na potraviny, teda škatule s viečkom alebo bez viečka, ktoré sa
      používajú na potraviny (z reštaurácií, rýchleho občerstvenia a pod., bez
      zvyškov potravín), plastové poháre na nápoje (vrátane ich uzáverov a
      viečok), fólie (bublinková, strečová a ďalšie, plastové tašky a
      mikroténové vrecká, plastové obaly od liekov (bez liekov, tie patria do
      lekárne), plastové obaly od pracích a čistiacich prostriedkov a kozmetiky
      (prázdne, s dôrazom na minimalizáciu objemu stlačené), obalový polystyrén
      (iba čistý, nesmie byť znečistený napr. jedlom) - pri veľkom množstve ho
      treba zaviesť na ZBERNÝ DVOR a nezapĺňať zbytočné kontajnery na zberných
      miestach. Patria sem aj neobalové výrobky z plastu ako napríklad vedrá,
      misy, vešiaky, kvetináče, domáce potreby ako zmeták, či odkvapkávač na
      riad, platobné a vernostné karty (z nich musíme odstrihnúť čip, ktorý
      patrí do ZMESOVÉHO ODPADU), plastové tuby (vrátane tých, ktoré sú
      kombinované s kovovým uzáverom) od zubnej pasty (po dôkladnom spotrebovaní
      obsahu), zubné kefky (s výnimkou tých, kde výrobca ponúka zber – tie
      vrátiť do predajne alebo na iné, výrobcom ponúkané miesto, napr. zubné
      kefky Curaprox vyrábajú z použitých kefiek koše na triedený odpad do
      škôl), plastové obaly od korenín, sladkostí, zemiakových lupienkov,
      potravy pre zvieratá a pod. – často označené „C/prevládajúca zložka“
      (neznečistené, vyprázdnené, môžu byť aj kombinované s iným materiálom, za
      podmienky, že plast je prevládajúca zložka)
    </p>
    <!-- NÁPOJOVÉ KARTÓNY -->
    <h1>NÁPOJOVÉ KARTÓNY</h1>
    <br />
    <p>
      Nápojové kartóny umiestňujeme do osobitných oranžových zberných nádob, v
      rámci kombinovaného zberu spolu s plastami, alebo spolu s plastami a kovmi
      do žltých zberných nádob. V rámci kombinovaného zberu spolu s kovmi patria
      do červených zberných nádob.
    </p>
    <br />
    <p>
      Nápojové kartóny na báze lepenky bývajú označené symbolmi: C/PAP (číslo
      80, 81, 84). Patria sem obaly od mliečnych výrobkov (mlieko, trvanlivá
      smotana na šľahanie a podobne), džúsov, vína a iných nápojov a potravín
      (vyprázdnené, s dôrazom na minimalizáciu objemu, teda stlačené,
      neznečistené a uzavreté plastovým vrchnákom). Oficiálny názov pre nápojové
      kartóny je - kompozitné obaly na báze lepenky, starší názov - viacvrstvové
      kombinované materiály – VKM, a ľudovo hovoríme tiež tetrapaky.
    </p>
    <!-- KUCHYNSKÝ BIOODPAD -->
    <h1>KUCHYNSKÝ BIOODPAD</h1>
    <br />
    <p>
      Biologicky rozložiteľný odpad z domácností umiestňujeme do hnedých
      zberných nádob označených „Biologicky rozložiteľný kuchynský odpad“ alebo
      do vyčlenených vreciek pred dom v prípade vrecového zberu, alebo časť z
      neho do domácich či komunitných kompostérov.
    </p>
    <br />
    <p>
      Patria sem všetky tuhé, pevné zvyšky z príprav jedál rastlinného aj
      živočíšneho pôvodu, nespotrebované zvyšky jedál a potravín vrátane
      pokazených (bez obalov), potraviny po záruke vrátane mäsa a malých kostí
      (napr. z hydiny alebo rýb, bez obalov), papierové čajové vrecúška (bez
      spiniek a poplastovaných častí, aj vylúhované), sypané čaje (aj
      vylúhované) a kávová usadenina, chlieb, pečivo, cestoviny, ryža,
      strukoviny, obilniny a podobne. Do hnedého koša na kuchynský odpad
      vyhadzujeme aj zaváraniny (bez sklenených, plechových, resp. iných obalov
      - bez tekutej časti), ovocie a zelenina - vrátane šupiek (aj pokazené,
      plesnivé, hnilé), vajcia a škrupiny z vajec, citrusy, použité papierové
      vreckovky (použité samozrejme ako servítky/utierky pri varení či smrkaní,
      nie „na záchode“ ani nasiaknuté čistiacimi prostriedkami). Odpad môžeme
      doma zbierať do certifikovaných kompostovateľných vreciek (označené logom
      OK compost, OK home compost) a papierových vreciek, ktoré tu tiež patria.
      Svoje miesto si tu nájdu aj prírodné hubky (na riad a umývanie) – morské
      huby, lufa, celulóza, kompostovateľné taniere a príbory.
    </p>
    <!-- ZÁHRADNÝ BIOODPAD -->
    <h1>ZÁHRADNÝ BIOODPAD</h1>
    <br />
    <p>
      Biologicky rozložiteľný odpad zo záhrad umiestňujeme do hnedých zberných
      nádob označených „Biologicky rozložiteľný odpad“ alebo do vyčlenených
      vriec pred dom v prípade vrecového zberu, alebo do záhradných či
      komunitných kompostérov.
    </p>
    <br />
    <p>
      Patria sem všetky zvyšky, šupky, odrezky a ohryzky od surového ovocia a
      zeleniny, zvyšky rastlín a kvetov (interiérových aj exteriérových –
      odumretých, nie umelých), tráva, lístie, seno, slama, burina, hlina ale aj
      drevené piliny, drevná štiepka (drevo nesmie byť farbené alebo chemicky
      ošetrované). Vyhodiť tu môžeme malé kusy konárov či odrezky z viniča
      (veľké objemy BRKO sa zberajú v rámci dvoch kampaňovitých zberov počas
      roka na jar a jeseň), papierové vreckovky, certifikované kompostovateľné
      vrecká (označené logom OK compost, OK home compost) a papierové vrecká.
    </p>
    <!-- KOMPOST -->
    <h1>KOMPOST</h1>
    <br />
    <p>
      Alternatíva / doplnok k hnedým zberným nádobám je umiestňovanie biologicky
      rozložiteľného odpadu do domácich či komunitných kompostérov.
    </p>
    <br />
    <p>
      Patria sem zvyšky, šupky, odrezky a ohryzky od surového ovocia a zeleniny,
      škrupinky od vajíčok, papierové čajové vrecúška (bez spiniek a
      poplastovaných častí, aj vylúhované), sypané čaje (aj vylúhované) a kávová
      usadenina, papierové vreckovky a servítky, papierové obaly od vajíčok,
      rolky od toaletného papiera a kuchynských servítok (neparfumované),
      nefarbené vlasy, nelakované nechty, kompostovateľné taniere a príbory,
      kompostovateľné bambusové zubné kefky (ak štetinky nie sú kompostovateľné,
      je potrebné ich odstrániť). Môžeme sem vyhodiť aj prírodné hubky (na riad
      a umývanie) – morské huby, lufa, celulóza, zvyšky rastlín a kvetov
      (interiérových aj exteriérových – odumretých, nie umelých), trávu, lístie,
      seno, slamu, burinu, hlinu. Miesto si tu nájdu aj drevené piliny, drevná
      štiepka, menšie konáriky, odrezky z viniča (drevo nesmie byť farbené alebo
      chemicky ošetrované), vychladnutý popol a uhlie z dreva, korok (len 100 %
      prírodný), nahnité ovocie a zelenina, avšak neplesnivé (resp. len vo veľmi
      malom množstve). Kompostovať môžeme aj textil, ale len naozaj prírodnú 100
      % organickú bavlnu a iné 100 % prírodné látky (ľan, konope, vlna, juta,
      hodváb, bambus, kašmír a podobne - musia však byť natrhané na malé kúsky,
      nefarbené, nebielené, nezošívané polyesterovou niťou). Patria sem aj
      voskované bavlnené obrúsky, podrvené orechové škrupinky, kôstky, trus
      bylinožravých zvierat, šupky z citrusov len v malom množstve (citrón,
      pomaranč, grep, zázvor, banán a podobne). Odpad môžeme priebežne zbierať
      do certifikovaných kompostovateľných vreciek (označené logom OK compost,
      OK home compost), alebo papierových vreciek, ktoré sem patria, tak ako aj
      natrhaný kartón (nefarbený, bez lepiacej pásky).
    </p>
    <!-- JEDLÉ OLEJE A TUKY -->
    <h1>JEDLÉ OLEJE A TUKY</h1>
    <br />
    <p>
      Jedlé oleje a tuky umiestňujeme do osobitne pre tento účel určených
      zberných nádob/vedier s označením „Jedlé oleje a tuky“ alebo odovzdávame
      na obecných odberných miestach či vybraných čerpacích staniciach.
    </p>
    <br />
    <p>
      Patria sem všetky typy rastlinných olejov (repkový, slnečnicový, olivový a
      pod.) a živočíšnych tukov (maslo, masť, výpek), použité jedlé oleje a tuky
      z domácností, ktoré zostávajú ako odpad po príprave jedál (z vyprážania,
      fritovania a podobne), oleje a tuky z akéhokoľvek jedla (napríklad oleje
      zo šalátov, olej z konzervovaných potravín ako rybičky, sušené paradajky,
      ...) ale aj nepoužité jedlé oleje a tuky po expirácii, ktoré už nie sú
      vhodné na konzumáciu. Oleje a tuky musia byť zbavené tuhých nečistôt a
      zvyškov jedál (preto je vhodné ich precediť cez sitko) a uložené v
      uzatvorenej čistej plastovej fľaši Olej nelejeme priamo do zbernej nádoby
      -> vlejeme ho do čistej plastovej fľaše a tú umiestnime do príslušnej
      nádoby na triedený zber oleja a tukov.
    </p>
    <!-- ELEKTRO, BATÉRIE A AKUMULÁTORY -->
    <h1>ELEKTRO, BATÉRIE A AKUMULÁTORY</h1>
    <br />
    <p>Elektroodpad nosíme na miesta spätného zberu alebo na zberný dvor.</p>
    <br />
    <p>
      Elektrozariadenia triedime vždy oddelene od komunálneho odpadu. MIESTA
      spätného zberu elektroodpadov z domácností sú všetky maloobchodné predajne
      so sortimentom elektrozariadení s plochou od 400 m2 (tam je možné svoj
      elektroodpad bezplatne odovzdať). Pri veľmi malom elektroodpade (vonkajšia
      veľkosť do 25 cm) nie je podmienka kúpiť si nový kus elektrozariadenia, na
      rozdiel od väčších elektrozariadení, kde sa mení starý kus za nový kus, ak
      je to zariadenie s rovnakou funkciou (napr. práčka za práčku). Spätný zber
      funguje na výmennom princípe kus za kus – napríklad pri kúpe novej práčky
      vám predajca starú práčku odoberie, a to bez ohľadu na značku alebo miesto
      jej pôvodného nákupu (uvedená podmienka výmeny neplatí pre veľmi malý
      elektroodpad). Do ZBERNÉHO MIESTA patrí veľmi malý elektroodpad (s
      vonkajším rozmerom max. 25 cm). Môže sa umiestniť do špeciálne určených
      stacionárnych kontajnerov. Zberným miestom môžu byť aj iné druhy predajní
      alebo verejné priestory miest a obcí (napr. miestny úrad, škola. a
      podobne). Nepoužiteľné, neopraviteľné elektrospotrebiče, tonery, CD a DVD
      a káble môžeme odniesť aj na ZBERNÝ DVOR, alebo odovzdať na mieste zberu
      určenom v rámci kalendárového zberu elektroodpadu z domácností v
      jednotlivých obciach a mestách. Funkčné elektrospotrebiče sa môžu zaniesť
      aj do tzv. knižnice vecí (miesto, kde si to ďalší ľudia môžu ďalej
      požičiavať), darovať známym alebo sociálne slabším (napr. Zóna bez
      peňazí). Žiarivky, výbojky, LEDky zanesieme na MIESTA SPÄTNÉHO ZBERU
      (predajne svietidiel), ŠPECIÁLNE URČENÉ STACIONÁRNE KONTAJNERY alebo
      ZBERNÝ DVOR. Žiarovky, autožiarovky a halogénky patria do ZBERNÉHO DVORA.
      Použité prenosné batérie/akumulátory malých rozmerov (napr. tužkové,
      gombíkové a podobne), zanesieme na MIESTA SPÄTNÉHO ZBERU (obchody s
      elektronikou/s batériami, supermarkety, drogérie a pod.) alebo ŠPECIÁLNE
      URČENÉ STACIONÁRNE KONTAJNERY. Použité prenosné batérie/akumulátory
      väčších rozmerov (napr. autobatérie, akumulátory z elektrozariadení a
      pod.) patria na MIESTA SPÄTNÉHO ZBERU (predajne s týmto sortimentom) alebo
      ZBERNÝ DVOR (v prírode by sa rozkladali stovky rokov).
    </p>
    <!-- TEXTIL -->
    <h1>TEXTIL</h1>
    <br />
    <p>Šatstvo a textil umiestňujeme do nádob na textil.</p>
    <br />
    <p>
      S textíliami, ktoré nám už neslúžia, môžeme naložiť rôznymi spôsobmi.
      Jedným z nich je vhodiť ich do zbernej nádoby na šatstvo a textil (napr.
      EKOCHARITA, HUMANA a ďalšie). Patria tu nenositeľné/nepoužiteľné aj
      nositeľné/použiteľné šatstvo, odevy, prikrývky, deky, posteľná bielizeň,
      obuv, čiapky, šále, šatky, rukavice, plyšové hračky, a podobné - musia byť
      čisté, suché, zaviazané v čistom plastovom vreci (bude to použité buď na
      charitu, do secondhandov, alebo zrecyklované na iný produkt, napr.
      izolácie atď.). Textil môžeme aj predať alebo darovať v internetovom
      bazári, na burzách oblečenia, darovať známym, darovať na charitu alebo do
      secondhandov, či odniesť pre Slovenský Červený kríž – veci prerozdeľujú a
      ponúkajú sociálne slabším. Ak sme zručnejší, sami môžeme upcyklovať
      obnosené džínsy, flanelové košele a iné špecifické kusy oblečenia, alebo
      ich zaniesť do zberu menším lokálnym producentom, ktorí z nich vyrábajú
      nové produkty. Môžeme tiež ísť na akciu SWAP oblečenia a vymeniť s niekým
      naše nevyužité oblečenie za iný kus.
    </p>
    <!-- sekcia motivačné bubliny -->
    <div class="motivacna_bublina--papier">
      <p>
        Takmer polovica (42 %) vyťaženého dreva (globálne) sa spotrebuje na
        výrobu papiera.
      </p>
      <p>
        Recyklácia 1 tony papiera ušetrí asi 2 580 litrov ropy, 26 500 litrov
        vody a 17 stromov.
      </p>
    </div>
    <div class="motivacna_bublina--sklo">
      <p>
        Recyklované sklo potrebuje v procese výroby na ohrev nižšiu teplotu ako
        sklo z primárnych materiálov, vďaka čomu ušetríme až 25 - 30 % energie.
      </p>
      <p>
        Recyklovaním skla tiež zredukujeme znečistenie ovzdušia o cca 20 % a
        vody o cca 50 % v porovnaní s primárnou výrobou skla.
      </p>
      <p>Sklo je recyklovateľné donekonečna.</p>
    </div>
    <div class="motivacna_bublina--zalohovy_system">
      <p>
        Podľa ministerstva životného prostredia sa na Slovensku ročne predá asi
        miliarda PET fliaš a 345 miliónov plechoviek od nápojov.
      </p>
      <p>
        Zálohový systém je riešením, ktoré má zabrániť aj tomu, aby sa plastové
        fľaše a plechovky vyskytovali voľne pohodené v prírode.
      </p>
      <p>
        V krajinách, ktoré zálohovanie zaviedli, kleslo množstvo voľne
        pohodených nápojových obalov o 95 %.
      </p>
    </div>
    <div class="motivacna_bublina--kovy">
      <p>
        Kovy sa dajú recyklovať donekonečna a podobne ako sklo, ani pri
        opakovanej recyklácii nestrácajú svoje pôvodné vlastnosti.
      </p>
      <p>
        Recykláciou cca 650 - 700 hliníkových plechoviek sa dá vyrobiť kostra
        nového bicykla.
      </p>
      <p>
        Pri recyklácii hliníka sa ušetrí až 95 % energie v porovnaní s jeho
        výrobou z bauxitu.
      </p>
    </div>
    <div class="motivacna_bublina--plasty">
      <p>50 % plastov použijeme len 1x a potom vyhodíme.</p>
      <p>
        Kvôli plastovému odpadu v moriach a oceánoch ročne umrie asi 1 milión
        morských vtákov a 100 000 morských cicavcov.
      </p>
      <p>
        V strede severného Tichého oceána je ostrov, tzv. „Veľká pacifická
        odpadková záplata“. „Ostrov“ má rozlohu Francúzska, Nemecka a Španielska
        dokopy a je tvorený prevažne z plastov.
      </p>
    </div>
    <div class="motivacna_bublina--bioodpad">
      <p>Až 45 % odpadu z domácnosti tvorí bioodpad.</p>
      <p>
        Kompostovaním tak vieme zredukovať množstvo nami vyprodukovaného odpadu
        takmer o polovicu.
      </p>
      <p>
        O rovnaké množstvo tak zredukujeme aj naše náklady na odvoz a
        spracovanie nášho odpadu.
      </p>
    </div>
    <div class="motivacna_bublina--oleje">
      <p>
        Vyzbierané jedlé oleje a tuky budú ekologicky spracované a využité ako
        zložka pri výrobe biopalív.
      </p>
    </div>
    <div class="motivacna_bublina--textil">
      <p>Globálna produkcia oblečenia sa od roku 2000 do 2014 zdvojnásobila.</p>
      <p>
        Jeden človek kupuje každým rokom v priemere o 60 % viac vecí a ponecháva
        si ich o polovicu kratšie ako pred 15 rokmi, čím generuje obrovské
        množstvo odpadu končiaceho prevažne na skládkach.
      </p>
    </div>
    <div class="motivacna_bublina--elektro">
      <p>Elektroodpad sa rozkladá tisíce až milióny rokov.</p>
      <p>
        Z kovu, ktorý obsahuje jedna žehlička, je možné vyrobiť až 13 oceľových
        plechoviek.
      </p>
      <p>
        Z milióna mobilných telefónov je možné získať 16 ton medi, 350 kg
        striebra, 34 kg zlata a 15 kg paládia.
      </p>
      <p>
        Iba niečo medzi 10 % a 20 % z mobilných telefónov je po ukončení ich
        životnosti recyklovaných.
      </p>
    </div>
    <div class="motivacna_bublina--vsobecne">
      <p>
        „Slovák ročne vyprodukuje v priemere 446 kg komunálneho odpadu, z
        ktorého sa zrecykluje približne 44 %.“
      </p>
      <p>
        „Až 40 % komunálneho odpadu tvorí odpad, ktorý mohol byť vytriedený a
        zhodnotený. Ďalších 45 % mohlo byť skompostovaných.“
      </p>
    </div>
  </body>
</html>
